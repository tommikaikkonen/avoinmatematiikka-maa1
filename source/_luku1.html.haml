.section
    .wrap
        .small-caps
            Luku 1
        %h1 Numerot ja Luvut
.text-wrapper
    :markdown            
        Ihmisillä ja eläimillä on luonnostaan matemaattisia taitoja. Monet
        niistä, esimerkiksi lukumäärien laskeminen, ovat monimutkaisia
        ajatusprosesseja, jotka kehittyvät lapsuudessa – toisilla aiemmin,
        toisilla myöhemmin. Koulussa opeteltava peruslaskento ja myös
        matematiikka tieteenalana rakentuvat tämän biologisen osaamisen päälle.
        Laskeminen itsessään on vain eräs matematiikan osa-alue, eikä kaikki
        matematiikka ole laskemista.
    .side-note
        %h6
            %i.icon-exclamation-sign
            Huom!
        :markdown
            laskea (lukumäärä)
            
            - englanniksi *count*
            
            laskea (laskutoimitus)
            
            - englanniksi *calculate*
            
    :markdown
        ## Yleisesti lukujen merkitsemisestä
        
        Laskutoimitusten ja muun matemaattisen pohdinnan merkitseminen
        kirjalliseen muotoon on taito, jonka oppiminen oli merkittävä askel
        ihmisen kehityshistoriassa. Aikojen saatossa eri kansat ovat käyttäneet
        erilaisia tapoja merkitä laskutoimituksia ja lukumääriä. Tunnettu
        esimerkki on roomalaiset numerot, jotka näyttävät hyvin erilaisilta
        nykyään käyttämiimme lukumerkintöihin.
        
        Helpoin ja yksinkertaisin tapa merkitä lukumäärää on käyttää vain yhtä
        merkkiä ja toistaa sitä:
        
    .block
        %h6
            %i.icon-exclamation-sign
            Puuttuva kuva
        :markdown
            Piirrettynä "tukkimiehen kirjanpitoa" ja vertaus arabialaisilla
            numeroilla
            
    :markdown
        Kun käytettävissä olevien merkkien määrää lisää, suuria lukuja voi
        kirjoittaa lyhyempään muotoon. Tilanne on verrattavissa vaikkapa kiinan
        kieleen, jossa on käytössä satoja erilaisia kirjoitusmerkkejä. Merkeissä
        on paljon muistettavaa, mutta toisaalta kokonaisen lauseen voi
        kirjoittaa vain parilla kirjoitusmerkillä.
        
        ## Roomalaiset luvut
        
        Antiikin Roomassa käytössä olivat numeromerkit I, V, X, L, C , D ja M.
        Niiden numeroiden vastaavuudet meidän käyttämiimme lukuarvoihin ovat
        seuraavat:
        
        $$\rm I=1\quad
        V=5\quad
        X=10\quad
        L=50\quad
        C=100\quad
        D=500\quad
        M=1 000$$
        
        Lukuja koostetaan näistä merkeistä siten, että merkit kirjoitetaan
        peräkkäin pääasiassa laskevassa järjestyksessä ja niiden numeroarvot
        lasketaan yhteen. Jos arvoltaan pienempi numeromerkki (korkeintaan yksi)
        edeltää suurempaa, pienempi vähennetään suuremmasta ennen yhteenlaskun
        jatkamista.
        
    .example 
        %h6
            %i.icon-hand-right
            Esimerkki
        :markdown
            $\text{XIV} = 10 + (5 - 1) = 14$
    
    :markdown
        Roomalaisia numeroita käytetään usein myös nykyään merkitsemään
        esimerkiksi järjestystä.
        
        ## Paikkajärjestelmä
        
        Kun numeroista koostetaan lukuja, numeroiden kirjoitusjärjestyksellä on
        väliä. Esimerkiksi luvut $134$ ja $413$ eivät ole sama luku; saamme eri
        lukuja, kun numeroita yhdistellään eri tavoin. Käsityksiä siitä, miten
        numeron paikka vaikuttaa, luvun suuruuteen, kutsutaan
        *paikkajärjestelmiksi*.
        
        Seuraava esimerkki selventää, miten roomalaiset muodostivat erilaisia
        lukuja numeromerkeistään.
        
    .example     
        %h6
            %i.icon-hand-right
            Esimerkki
        :markdown
            -   III$=1+1+1=3$
            
            -   IX$=10-1=9$
            
            -   XII$=10+1+1=12$
            
            -   XIX$=10+(10-1)=19$
            
            -   CDX$=500-100+10=410$
            
            -   MDMC$=1 000+(1 000-500)+100=1600$
    
    :markdown
        Länsimaisessa traditiossa käytössämme on kymmenen numeromerkkiä: 0, 1,
        2, 3, 4, 5, 6, 7, 8 ja 9. Näitä kutsutaan alkuperänsä mukaan
        hindu-arabialaisiksi numeroiksi.
        
        Kirjoittamalla näitä numeromerkkejä peräkkäin ilmaisemme lukuja.
        
        Englannin kielen sana *number* voi viitata sekä numeroon että lukuun.
        Sana *digit* tarkoittaa pelkästään yhtä numeromerkkiä. Ruotsiksi luku on
        *tal*, lukumäärä *antal* ja numeroa tai lukumäärää tarkoittamatonta
        numeroyhdistelmää kuvaa suomen kielen tapaan sana *nummer*.
        
        Luku $$715531$$ koostuu numeroista 7, 1, 5, 5, 3 ja 1. Luku $$9$$
        koostuu ainoastaan vastaavasta numeromerkistä 9.
        
        Luvulla on aina suuruus mutta numerolla ei. Tämän vuoksi esimerkiksi
        arkipäivän käsitteet postinumero ja puhelinnumero eivät ole lukuja,
        vaikka niissä numeroita yhdistelläänkin. Emme voi esimerkiksi sanoa,
        onko postinumero 00950 jollakin tapaa suurempi kuin postinumero 00900.
        
        Järjestelmässämme, jota kutsutaan *kymmenjärjestelmäksi*, kunkin numeron
        paikka kertoo, kuinka monta kymmentä, sataa, tuhatta ja niin edelleen
        numero vastaa.
        
        Luku $562$ koostuu viidestä sadasta, kuudesta kymmenestä ja kahdesta
        ykkösestä, eli $562= 5 \cdot 100 + 6 \cdot 10 + 2$.
        
        Luku $2 010,23$ koostuu kahdesta tuhannesta, yhdestä kymmenestä,
        kahdesta kymmenesosasta ja kolmesta sadasosasta. Desimaalimerkintöihin
        palataan tarkemmin Desimaaliluvut-osassa.
        
        Kielioppihuomautuksia: 1) Tuhaterottimena käytetään välilyöntiä, ei
        pilkkua tai pistettä. 2) Suomessa on käytössä desimaalipilkku, ei
        -piste! Yhdysvaltalaiset ovat suunnitelleet laskimesi.
        
        ## Lukujärjestelmät
        
        Järjestelmäämme merkitä lukuja kutsutaan kymmenjärjestelmälliseksi tai
        desimaalijärjestelmäksi, koska siinä hyödynnetään kymmentä eri
        numeromerkkiä. Muita yleisesti käytössä olevia järjestelmiä ovat
        2-järjestelmä eli binäärijärjestelmä ja 16-järjestelmä eli
        heksadesimaalijärjestelmä, joita käytetään digitaalisen informaation
        tallentamiseen ja käsittelemiseen. Binäärijärjestelmässä luvun
        muodostavia numeromerkkejä kutsutaan biteiksi. Bitti voi olla joko
        päällä (1) tai pois päältä (0), ja toteutus tietokoneessa vastaa
        esimerkiksi sitä, että johtimessa kulkee virta (1) tai ei (0). Useampaa
        järjestelmää käytettäessä merkitään kantaluku luvun jälkeen
        alaindeksinä. Esimerkiksi luku yhdeksäntoista voidaan merkitä $19_{10}$,
        $10011_{2}$ tai $13_{16}$ käyttäen desimaali, binääri tai
        heksadesimaalijärjestelmää.
        
    .example
        %h6
            %i.icon-hand-right
            Esimerkki
        :plain
            \begin{align*}
            19_{10} &= 1 \cdot 10 + 9 \\
            10011_{2} &= 1 \cdot (2 \cdot 2 \cdot 2 \cdot 2) + 0 \cdot (2 \cdot 2 \cdot 2) + 0 \cdot (2 \cdot 2) + 1 \cdot 2 + 1 \\
            13_{16} &= 1 \cdot 16 + 3
            \end{align*}
            
    :markdown
        Kuusitoistajärjestelmässä tarvitaan vielä kuusi uutta numeromerkkiä.
        Tavaksi on vakiintunut käyttää kirjainmerkkejä $\mathrm{A, B, C, D, E}$
        ja $\mathrm{F}$. Ne vastaavat lukuja $10, 11, 12, 13, 14$ ja $15$.
        Yleisesti $n$-järjestelmässä käytetään $n$:ää kappaletta eri merkkejä,
        jotka merkitsevät lukuja nollasta lukuun $n-1$.
        
        $F4B_{16} = F \cdot (16 \cdot 16) + 4 \cdot 16 + B = 15 \cdot (16 \cdot 16) + 4 \cdot 16 + 12 = 3916_{10}$
        
        Kirjaimet symboleina luvuille
        -----------------------------
        
        "Jos tämä on kerran matematiikkaa, niin miksi käytätte kirjaimia?" kysyy
        peruskoulun alaluokkien oppilas. Lyhyt vastaus on, että näin saamme
        yleistettyä monia tuloksia, eikä meidän tarvitse tutkia vain
        erikoistapauksia.
        
        Numeroita kuvaavat merkit ovat mielivaltaisia symboleita. Lukujakin
        edustamaan päädytään joskus käyttämään jotakin lyhennysmerkintää,
        yleensä yksittäisiä latinalaisten aakkosten kirjaimia. Kenties yleisin
        mielivaltaista, tuntematonta lukua edustava symboli on kirjain $x$.
        Kulmien suuruuksia merkitään yleensä kreikkalaisilla kirjaimilla kuten
        $\alpha$ (alfa), $\beta$ (beeta) ja $\gamma$ (gamma).
    
    %p
        :plain
            Jos kaksi lukua $x$ ja $2$ ovat yhtä suuret, merkataan $x=2$. Tällainen
            yhtäsuuruus pätee aivan hyvin myös toisin päin: $2=x$, joten kumpikin
            kirjoitustapa on tilanteesta riippumatta oikein. Jos luku $y$ on
            pienempi kuin $z$ merkataan $y < z$, tai toisaalta $z>y$.
        
    :markdown
        Painotekstissä kirjaimella merkityt tuntemattomat ja muuttujat
        kirjoitetaan *kursiivilla* ja aina saman arvon saavat, tunnetut
        matemaattiset vakiot kuten $\pi$ pystyyn.
        
        Erilaisilla luvuilla voidaan suorittaa erilaisia laskutoimituksia.
        Seuraavissa luvuissa esitellään ja käydään läpi lukiomatematiikassa ja
        mahdollisissa jatko-opinnoissa käytettäviä lukujoukkoja ja tavallisimmat
        laskutoimitukset.
